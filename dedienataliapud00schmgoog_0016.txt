8

 

Exempla quae sequuntur ad tempora posteriora spectant:
Co in insula dies natalis Hippocratis (med. gr. ed. Kiihn vol.
XXIII i. e. Hippocr. vol. 111 p. 851) non neglegitur, quam in rem
revertemur. Caveamus tamen, ne Aristophanem poetam quarto
mensis die natum putemus quippe qui ab Aristonymo (fr. 6 vol. Π 2
p. 699 Mein.‚ cf. hist. crit. p. 197) et Amipsia aequalibus irri-
deatur. τετράδι γεννηθείς. Erat enim παροιμία ἐπὶ τῶν ἄλλοις
μοχθούντων τὸ ’ἐν τῇ τετράδι γεννηθῆναι, κατά τὸν Ἡρακλέα δηλαδή,
ὃς μηνὸς( τετάρτῃ γεννηθεὶς ἄλλοις ,ἤθλει (Philooh. fr. 177 FHG
I 413. cf. Menandri rell. ed. Meineke p. 110), quod proverbium
valet, quibuscumque diebus ὀἱ ἐπὶ ἄλλοις μοχθοῦντες nati sunt.
Quarto saeculo et eis quae sequuntur exempla augentur: ad illud
natales Platonis ¹) Timoleontis Epicuri pertinent, ad tertium Arati
Sicyonii, ad secundum Cratonis cuiusdam, de quibus omnibus
infra disputabimus. Sed testimonia ad saecula ante quartum
spectantia praeter ea quae attuli invenire non potui3 et apparet
haud saepe ,occasionem diei natalis commemorandi auctoribus dari.

Eadem de causa eruere non possumus, quibus temporibus
diem natalem Graeci celebrare coeperint. vetustissimum testi-
monium Aeschylo debemuS, qui (Eum. 7) narrat, Apollinem die
eo quo natus esset oraculum dono natalicio a ‘Phoeba accepisse3
si talia ludere illi licuit, fieri non potuit quin saeculo a. Chr. n.
quinto medio vel ineunte Athenis dies natalis actus esset; sed
quanto ante hanc aetatem diem iam observaverint, non liquet. 2)
Post Aeschylum Herodotus 1. 133 et Xenopho cyrop. Ι 3, 10
Persarum γενέθλια commemorant, neque addunt, hoc festum a
Graecis neglectum esse.

Testimonia dierum natalium hominum celebratorum poste-
rioris aetatis sunt. In tragoediis nulla inveniuntur, quantum
video.³) In Aristophanis comoediis natalicia hominum celebrata
non commemorantur, sed in fabulis comoediae novae, quae

¹) Num ea quae de Socratis die natali traduntur (Plut. qn. conv'.
VIII 1, '1.' cf. infra p. 26) vera narrentur, juste dubitatur.

²) cf. infra p. 11.

³) Quod Petersenus l. c. p. 349 coniectura commotus ex scholio AD.
Iliadis VII 44 colligere posse sibi videtur, in tragoedia quadam fortasse
*diem natalem commemoratum esse, hoc ferri non potest3 eo praecipue,
quod argumentationem imprimis subscriptione ἡ δὲ ἱστορία παρ’ Ἀντικλείδῃ
firmare studet, dubitationes maximae moventur. nam quid de talibus sub-

scriptionibus plerumque iudicandum sit, Schwartzius (Fleckeis. J ahrbb.
Suppl. XII [1881] p. 403 sqq.) demonstrat.

