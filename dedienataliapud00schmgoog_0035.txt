27⁴

ad εἰκάδας spectant quod Plinius ipse addit: vicesimo enim die
singulorum mensium epula agebant et ex Ciceronis verbis elucere
videtur, eum quoque censuisse, natalem alio die esse atque eo
quo εἰκάδας, epula autem vicesimo, Ut ipsius dies ita fratrum
natales et Polyaeni ne ritibus sollemnibus carerent Epicurus
postulavit.

Concedo sane opinionem eorum, qui τήν προτέραν δεκάτην
vicesimum diem esse volunt, melius ad rem quadrare videri,
ea de causa quod diem vicesimum ad Apollinem spectare iam
vidimus et saepius animadvertimuS, in scholis dies conditorum ’
613 diebus agi, qui ad hunc deum spectant: utfiPlatonis natalis
septimo mensis die agitur 1), item Carneadis. Praeterea
schola gnosticorum Cephallensium (Clem. Alex, strom. III 2:
Migne VIII 1105. cf. Petersen l. c. p. 304. A. Mommsen, Chrono-
logie p. 83, 1) eum qui eam condiderat, Epiphanem, divino
cultu ornavit, natalem eius novissima luna agens mensium
singulorum3 idem dies ad Apollinem pertinet, ut nemo nescit.
Itaque iuste dubitatur (cf. Wilamowitz, Arist. 11. Athen I 90),
annon re vera illi omnes diebus Apollinis ipsius nati fuerint,
qui mirus esset casus. Rectius putabimus, hes dies ut scholarum
conditores eo magis honorarentur et Apollines quasi renati
viderentur electos esse. (cf. Petersen 304.)

Qua tamen re minime negaverimus, natales auctorum scholarum
etiam vivorum actos esse3 ita potius erat ut post mortem haec
consuetudo continuaretur, non institueretur. Id tamen mutatum
est, ut natalem mortui quem in heroum numero habebant
Apollinis diei imponerent. Sed Epicurus natalem hoc modo
alterum in diem transponi noluit, quod ex eius testamento
apparet, cum verbis utatur εἷς τήν εἰθισμένην γενέθλιον
ἧμέραν 1. 6. ad solitum diem natalem: eo igitur die eum agen-
dum praecepit, quo etiam antea donec vivebat agere solebant.
Et nunc, postquam haec perspeximus, quaestio ea qua Boeckhio
l. c. aliisque viris doctis dubitationes motae sunt, scilicet cur
Epicurus qui die natus sit septimo (Diog. L. X 14) natalem

¹) Dubium non est quin Platonem septimo die natum ea de causa
finxerint, quod Apollinis filius Speusippi iam temporibus putabatur (Plut.
qu. conv. VIII l, 2. Apul. dogm. Plat. I l); eodem modo quo Theseo
diem attribuebant octavum, νομίζοντες ἑτέρου μᾶλλον ἐκείνῳ προςήκειν
τὸν ἀριθμὸν τοῦτον, ἐκ Ποσειδῶνος γεγονέναι λεγομένῳ· καὶ γὰρ Ποσειδῶνα
ταῖς ὀγδόαις τιμῶσιν. (Plut. Thes. 36.)

 

