ᾳ 31
(CIL V 5272); item VIII 9052. Uxorem etiam coniugi duabus
in inscriptionibus (V 4489. VIII 14613) idem facientem vide·
mus, Simili modo mater filii prius mortui memoriam colen-
dam curat (V 7906. aliter IX 1618), pater filiae (XIV 2793
anno 169 p. Chr.), cui etiam „templum cum signo aereo effigie
Veneris“ aliisque signis fecit (Gabiis) et Dessau recte coniecitJ
Veneris nomen attributum esse mortuae, quae viva Plutiae
Verae nomine usa est. 1) Alius titulus (X 5654) sic perspici-
endus mihi videtur, ut avu s nepotis nomine summam pecuniae
donaverit, ut natali nepotis sportulae dentur. Neque enim ad
avi ipsius natalem res referri potest, propterea quod is a. d.
X Kal. Jan. natus est, haec autem pecunia ad diem ante Kal.
Jau. XII pertinet.²)

Quin etiam semel (V 5272) libertuS, si lacuna recte
impleta est, ad memoriam dominae colendam satis multos
sestertios legavit, cum reditus eorum summae mille ducenti
sint denarii. (cf. Waltzing I 297. 458.)

Non difficile est intellectu, cur homines talia legata collegiis
fecerint. Manes neglegi aut cultu carere noluerunt, et animi
hoc metu perterriti tranquillabantur, si persuadere sibi potuerunt,
· genium post mortem ,coli pergere: quod officium, quamquam
maxime liberorum cognatorumque erat, variis de causis facillime
omitti potuit. Tam parata enim, ut Plinius (ep. VI, 10) dicit,
est oblivio mortuorum, ut omnia heredum officia praesumenda
sint. Sed tam contemptim de hominibus loquamur aut cogi-
temus necesse non est: nam ei quoque mortales sunt, et ut
gens ipsa intereat fieri potest. Itaque haud ineptum videbatur,
collegio quod in perpetuum quasi manebat officium illud mandare.

Plerumque haec legata testamento sanciuntur; sunt tamen
qui velint natalem dum vivant a collegio iam celebrari (cf. p. 22):
nam cum ob statuam dedicatam eodem die quo posita est
sportulas dividendas et natalem agendum instituant, apparet
hoc non testamento fieri: unde sequitur, ut diem a collegio
agi iam se vivis voluerint.

Plurima legata collegiis fabrorum centonariorum dendro-
phororum Augustalium relinquuntur3 haud inutile videtur, hoc

 

1) Fortasse Aelianus huc iterum vocandus est, cuius filii, ut videtur
mortui, natalis celebratur: Mitteilgn. l. c. p. 288, 14 sq.

²) Dubitari potest, annon titulus CIL XI 132 huc referendus sit.

