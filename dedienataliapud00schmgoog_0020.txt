12

(tempore nescio quo) eidem diei γενέθλια eius imponebant, ut
Plutarchus (quaest. gr. 9) dicit: καὶ ἑβδόμην ταύτην (scil. Βυσίου
μηνός) νομίζουσι τοῦ θεοῦ γενέθλιον. Qua aetate primum ἕπιφιὶνια
eadem esse ac γενέθλια putaverint, erui posse non videtur.'
Quinto tamen saeculo tales sententias valuisse contendere nobis
liceret, si Thesea quod vocatur festum ἐπιφάνια essent3 Theseum
enim heroa Athenienses circa annum a. Chr. n. 470 (A. Mommsen
l. c. 289, 3) illo festo celebrare coeperunt. Octavo enim Heca-
tombaeonis · die Troezene ex oppido Athenas primum eum
pervenisse dicebant (Plut. Thes. 12), eodem autem die Pya-
nopsionis Creta ex insula (ibid. 36); quem heroa omnino octavo ,
die uniuscuiusque mensis venerabantur, ut Plutarchus (Thes. 36),
postquam eum maxime die Pyanopsionis octavo coli dixit, verbis
pergit hisce: καὶ ταῖς ἄλλαις ὄγδόαις τιμῶσιν adron. (cf. schol.
Ar. Plut. 627: ταῖς δὲ ὅγὸόαις τά Θησεῖα ἤγετο). Quae Si
ita sunt, Θησεῖα vox eodem modo de Thesei theophaniis ad-
hibetur quo Ἀπολλώνια de Apollinis (BCH XIX [1895], 66.)
Plura de epiphaniis proferre hoc loco desisto.

Caput III.

Proximo capite iam vidimus, Apollini et Theseo diem
septimum vel octavum non solum uno mense sed singulis men-
sibus celebratum esse3 ut omnino apud Graecos haud paucae
inveniuntur caerimoniae, quas eisdem diebus mensium singu-
lorum repetebant (A. Mommsen l. c. p. l sqq.). Natalem quoque
duodecies intra annum agebant, cuius generis celebratio de deis
constat, deinde de principibus quos diadochos nominare
solemus qui divinum in modum colebantur, ut Ptolemaei et
Antiochi qui ipsi θεοί vocabantur3 quod apud Attalos colendOS‚
quos numquam θεους nominatos esse constat, eandem rationem
reperimus, hoc ex alterorum cultu sumptum est. Rarius apud
privatos hic mos occurrit: certe diem singulis mensibus non
neglexerunt, carebat tamen splendore anniversarii; audimus
autem Platonis mortui et huius vel illius qui collegium quod-
dam beneficiis ornavit natalem eodem modo observatum esse.
Ad rem pertinere videtur, haec brevi in conspectu subiungere:
a deis incipiam3 mense non addito nati traduntur

