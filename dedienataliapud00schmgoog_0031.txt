23

 

agantur quinte, qui dies quintus singulorum mensium (ut supra
vidimus) natalis est Horci, quem ab Orco seiungendum negat,
diem natalem esse dei mortis putat eademque festum eorum
qui Orci sint3 euphemismum quendam inesse existimat γενέσια
voci, qua hic dies ornatus in universum „natalis“ significetur.

Sed vir doctus et ipse in eo cum omnibus consentit, quod
γενέσια diem aliquem natalem esse censet. Sed fortasse, ut rem
obscuram aliter definientes explanemus, nobis continget.

Incipiamus a verbi etymologia: puto enim, γενέσια verbum
alio modo quo adhuc factum ’ sit referendum esse: nam alias
voces similes considerantes ut δημόσιος, ἱκέσιος talesque inveni-
mus eas ad δημότης ἱκέτης spectare i. e. ad nomina in -της
syllabam cadentia: ergo γενέσιος ad γενέτης pertinet, ita ut
γενέσια id festum significent, quod parenti vel omnino maioribus
praebetur, quod a Romanis parentalia appellatur: censeo
igitur γενέσια huic Romanorum usui respondere, qua in opinione
rationibus confirmor praecipue hisce. Inveniuntur apud lexico-
graphos loci ad hanc rem pertinentes, qui ni fallor ex duabus
grammaticorum glossis originem traxerunt quarum ex altera
Phrynichus (p. 103 Lobeck3 frg. 83 Rutherford.) et Ammonius (περὶ
duur. λέξεων p. 36 Valck. cf. Bacbmanni anecd. II p. 377, 8) 1),
ex altera commentator Platonis (ad Alcib. pr. p. 121 O), Suidas
(av. γενέσια), etymologicum magnum (p. 225, 29) hauserunt.

Ut ab his incipiamus, apud scholiastam Platonis legimus:
γενέθλια ἔστιν ἦ δι’ ἐνιαυτοῦ ἕπιφοιταῖσα rof) τεχθέντος ἑορτή,
γενέσια δὲ ἦ δι’ ἐνιαυτοῦ ε’πιφοιτῶσα τοῦ τεθνεῶτος ἑορτή. Quae
verba non alio modo comprehendi posse mihi videntur nisi hoc:
ut dies natalis vivorum celebratus vocatur γενέθλια, ita mor-
tuorum γενέσια Eadem verbis Suidae et E. M. significari,
optime ex eo apparet quod voces μνήμη et εορτή sibi oppo-
nuntur: dicunt enim. γενέθλια· ἦ δι ἐνιαυτοῦ επιφοιτῶσα του
τεχθέντος εορτή, >asota ἦ δι ενιαυτοῦ εἰπιφοιτιισα τοῖ τεχθέντος
μ νή ,ιι·η. Veri mihi simile videtur haec ad idem festum pertinere.

¹) A. Kopp., de Ammonii, Eranii, aliorum distinctionibus synony-
micis earumque communi fonte (Regimont. 1883 D.) p. 35 sqq. ostendit
praecipue „Bachm. anecd. Π 375, 26—381, 16 glossas tam bene congruere
ut compilator ille Ammonium perlegens eodem quem hic secutus est ordine
quaedam in farraginem suam transscripsisse putandus sit.“ Errat Leop.
Oohn., (Fleckeis. Jahrbb. Suppl. XIII [1884] p. 824, 5) qui scholiastam

Platonis (ad Alc. pr. p. 121 O) ex glossis lexici Bachm. haurire contendat.

