'20

 

Caput V.

Ea quae adhuc protulimus ad diem natalem cum consan-
guineis intimisque, celebratum omnia pertinuerunt3 sed inter-
dum iactum est, ut dies natalis eius qui aut de urbe aut de

· terra aliquo modo meritus erat, publice agendus institueretur.

Legimus enirn Timoleonta Corinthium, cum tyrannide Syra-
cusis deleta rem publicam Siculorum popularem in modum
constituisset, eo modo honoratum esse, ut diem eius natalem
festum haberet universa Sicilia. (Nep. Tim. 5. cf. Diod. XVI 90.
Plut. Tim. 39.). — Eis quae de Timoleonte audiuntur haud
dissimilia sunt ea quae titulo Pergameno (Frankel l. c. Ι n. 247
col. H = leges sacr. p. 37 sqq.) bona fortuna nobis servavit:
decernitur enim, ut die duodevicesimo uniuscuiusque mensis
ἐπιφάνεια Jovis colatur, qui τρόπαιον in pugna se praebuerat3
cum autem Pyrrhus qui prytanis illo anno erat eodem die
Phratrii mensis natus esset, existimaverunt, bono genio eius
magnam victoriae partem attribuendam esse, qua de causa eius
βίου καθηγεμόνα eo modo venerari constituebant, ut natalis
Pyrrhi publice quotannis ageretur.

Huc aliud quoque dec-retum (ch 4717. cippus Thebanus
Aegypti, circa annos 45 - 37 a. Chr. n.) referendum videtur
„sacerdotum Diospoleos magnae datum in honorem Callimachi
qui supremis muneribus fungebatur“ (Boeckh.); decernitur ut
σωτήρ τῆς πόλεως nominetur, statuae ei dedicentur, natalis eius
agatur taliaque.¹) ,

Simile quid ex Romanorum usu huc vocare liceat, quod
in „lucerna aut vase fictili“ aspicitur (Morcelli, op. epigr. IV -
n. 424 p. 329): „natali custodum urbis laetitia p. R.“' qua ex
inscriptione apparere videtur, natalem custodum urbis (cf. de
eis Pauly-Wiss. R. E. IV 1903 ubi loci Mommseniani citantur),
qui de urbe optime meriti essent, celebratum esse.

Propius ad celebrationes diei familiares accedunt ei honores,
quos in philosophorum invenimus scholis et in thiasis Grae-
corum et Romanorum in collegiis vel sodaliciis. Sed de
philosophis quae hic proferri possunt aptius capiti proximo·
immittemus,

 

¹) Eodem *modo intellegendum esse videtur, quod sacerdoti cuidam

singulis mensibus die nescioquo sacrificium praebere constituitur: Frankel„
l. c. Π n. 256, 14 p. 192.

